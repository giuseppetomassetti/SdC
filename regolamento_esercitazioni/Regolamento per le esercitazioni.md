## Regolamento per le esercitazioni

- Le esercitazioni vengono proposte tramite la piattaforma moodle e costituiscono parte integrante dell'esame.
- Le esercitazioni devono essere caricate sulla piattaforma moodle entro il giorno precedente all'appello.
- In fondo ad ogni elaborato dovrete scrivere una breve dichiarazione firmata che attesti che l'elaborato è frutto del vostro lavoro.

## Modalità di consegna

- Le esercitazioni vanno scritte a mano, preferibilmente su carta bianca (ma anche su foglio a quadretti o righe, purché la scansione sia leggibile), scansionate e convertite in formato `PDF` o `JPG` adoperando una delle tante app gratuite disponibili (ad esempio `camscanner`), in modo che lo sfondo sia bianco e non opaco.
- Nella versione più recente, il sistema moodle impone il limite di 20MB alla dimensione di ciascun file caricabile. Qualora le dimensioni del file ottenuto con il programma di scansione risultassero superiori a questo limite, sarà sufficiente suddividere il compito tra più file.
- Avvertenza: se si tenta di caricare un file di dimensioni maggiori di 20MB, il sistema non salva il file e non segnala l'errore, illudendo l'utente che il caricamento sia andato a buon fine. **Si consiglia di verificare sempre che il compito sia stato caricato correttamente**. Poiché il limite alla dimensioni dei file da caricare sulla piattaforma elettronica moodle è relativamente basso, si consiglia di fare qualche prova per evitare di trovarsi nella spiacevole situazione di non poter caricare gli svolgimenti dei compiti nei tempi stabiliti.
- In caso di segnalazioni relative a questioni sui compiti, il sistema permette di aggiungere commenti durante il caricamento del compito.
- **Non si devono allegare le foto dei compiti (queste risultano difficilmente leggibili sullo schermo e poco legibili se stampate) al posto delle scansioni.**

In caso di mancato rispetto delle regole di cui sopra, il docente si riserva di considerare la consegna non valida.

