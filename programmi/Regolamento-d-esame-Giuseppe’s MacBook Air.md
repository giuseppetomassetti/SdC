
# Regolamento d'esame 

---

## Modalità di verifica della preparazione

La prova di esame consiste in una discussione orale alla quale si accede mediante una prova scritta. 

La prova scritta consiste nella risoluzione di problemi e in un quiz di tipo teorico. Sono esonerati dal quiz teorico i candidati iscritti o partecipanti **per la prima volta** a un appello d'esame di Scienza delle Costruzioni **nell'anno accademico corrente**.

 **ATTENZIONE:**

- L'iscrizione all'appello viene conteggiata anche se il candidato risulta assente.

- La scadenza per le prenotazioni è **una settimana prima della prova scritta**. Dopo tale scadenza non è possibile iscriversi o cancellare la propria prenotazione
## Modalità di svolgimento della prova scritta

La durata della prova è 3 ore. La prova è suddivisa in due parti. Nella prima parte, della durata di 2 ore, lo studente deve svolgere dei problemi e rispondere a delle domande fornendo **solo il risultato numerico**. Il punteggio attribuito è al massimo 50 punti.
                - La correttezza della risposta numerica determina automaticamente il punteggio; non verranno ricontrollati i calcoli intermedi.
            
    - **Fase 2 – Procedimento su carta (1 ora)**  
        Lo studente redige lo **schema del procedimento risolutivo** di un esercizio assegnato, senza riportare calcoli numerici dettagliati.  
        Lo svolgimento deve essere redatto **come una esercitazione**, seguendo le _Indicazioni per la redazione delle esercitazioni_ (struttura testuale ordinata, periodi completi, uso corretto della punteggiatura, coerenza sintattica tra testo e formule, chiarezza grafica).
        
        - Punteggio massimo: **50 punti**, così suddivisi:
            
            - **30 punti** – Chiarezza, completezza e sintesi; rigore e coerenza espositiva; correttezza tecnica.
                
            - **20 punti** – Resa grafica e presentazione complessiva (ordine, grafia, schemi e disegni leggibili, impaginazione chiara).
## Regolamento della prova scritta

1) Lo studente deve presentarsi alla prova scritta munito di un numero sufficiente di fogli A4 bianchi. 

2) Lo svolgimento del compito va scritto a penna (nera o blu) **su una sola facciata**. I fogli vanno numerati progressivamente e su ciascuno va riportato nome e cognome. L'elaborato **va redatto come se si trattasse di una esercitazione** (si vedano le istruzioni per la redazione delle esercitazioni) e sarà valutato anche in base a **completezza** e **chiarezza espositiva**.

3) Durante lo svolgimento della prova scritta è consentito l'utilizzo di una calcolatrice scientifica non programmabile, ma non è consentito l'uso di altro materiale (libri, appunti, note, schemi, etc, a meno che cio' sia stato concordato come misura compensativa).

Quando possibile, le prove scritte verranno svolte in Piazza Telematica, Via Ostiense 133b palazzina D, oppure in Aula Campus, situata al piano terra dell’edificio “ex OMI”, in via della Vasca Navale in prossimita’ dell’entrata del civico 81. 




ATTENZIONE: Il giorno dell’esame occorre essere muniti di **password per accedere a moodle**.

